### محتوای استپ‌های برنامه CS Internship


## مقدمه

برنامه CS Internship با هدف آماده‌سازی تخصصی اینترن‌ها در حوزه‌های مختلف فناوری طراحی شده است. این برنامه شامل دو فاز اصلی است:
1. **فاز مطالعاتی:** در این فاز تمرکز بر یادگیری مفاهیم نظری و مهارت‌های پایه برنامه نوسی و منتوری است.
2. **فاز کارآموزی عملی:** در این فاز تمرکز بر اجرای عملی و به‌کارگیری مهارت‌های کسب‌شده در پروژه‌های واقعی است.

در فاز مطالعاتی، دوره‌ها به مراحل یا *استپ‌هایی* تقسیم می‌شوند که هر یک شامل فعالیت‌های آموزشی و تمرینی است. این تقسیم‌بندی به اینترن‌ها کمک می‌کند تا مطالب فنی را به شکلی منظم و گام‌به‌گام فرا بگیرند. 

هدف از این مستند، آشنایی اینترن‌ها با ساختار و محتوای استپ‌های مختلف برنامه است.



## مخاطب

مخاطب اصلی این داکیومنت برای اینترن‌هایی طراحی شده که در برنامه CS Internship شرکت می‌کنند.



## معرفی موضوع

هنگامی که اینترن‌ها وارد برنامه CS Internship می‌شوند، لازم است با ساختار استپ‌های دوره‌ی خود آشنا شوند. هر استپ به‌عنوان یک واحد آموزشی مستقل طراحی شده.

این مستند به تفصیل مطالب مربوط به استپ‌ها را به اینترن‌ها توضیح می‌دهد تا اینترن‌ها بتواند دیدی نسبت به مسیر پیش‌برد استپ‌هایشان کسب کنند.



## شرح جزئیات

### ۱. معرفی دوره‌ها

برنامه CS Internship در حال حاضر شامل سه دوره اصلی زیر است:
- **دوره وب** 
- **دوره سی‌شارپ**
- **دوره یادگیری ماشین**

هر دوره به چندین *استپ* تقسیم شده که از مفاهیم پایه شروع شده و به مباحث پیشرفته ختم می‌شود. این ساختار مرحله‌ای به اینترن‌ها کمک می‌کند تا مهارت‌های خود را به تدریج توسعه دهند.



### ۲. ساختار استپ‌ها

هر استپ از دو بخش اصلی تشکیل شده است:

1. **بخش فراگیری مهارت‌های فنی**: در این بخش اینترن‌ها با مطالب فنی دوره‌ی خود آشنا میشوند. این بخش از دو زیرمجموعه‌ی زیر ساخته شده:
   1. **استادی آیتم‌ها (Study Items):** منابع آموزشی برای یادگیری مفاهیم نظری در هر استپ.
   2. **تسک‌ها (Tasks):** تمرینات عملی و برای تثبیت مطالب نظری کسب شده در هر استپ.
2. **بخش فراگیری مهارت‌های نرم (Soft Skills)** : در این بخش اینترن‌ها با ویدئوهایی برای فراگیری دوره‌ منتوری و مهارت‌های نرم آشنا می‌شوند و در جلسات کارگاه‌های منتورشیپ شرکت میکند.

در ادامه به توضیحات تکمیلی هر بخش میپردازیم.

#### الف) استادی آیتم‌ها (Study Items)
این بخش شامل منابع آموزشی مختلف است. برخی از نمونه استادی آیتم‌ها عبارت‌اند از:
- کتاب‌ها
- مقالات
- داکیومنت‌ها
- ویدیوهای آموزشی

استادی آیتم‌ها پایه نظری هر استپ را تشکیل داده و زمینه را برای انجام تسک‌ها فراهم می‌کنند.

#### ب) تسک‌ها (Tasks)
تسک‌ها وظایفی هستند که اینترن باید برای تثبیت مفاهیم مطالعه‌شده انجام دهد. برخی از نمونه تسک‌ها عبارت‌اند از:
- ایجاد حساب کاربری در پلتفرم‌های تخصصی.
- تمرین تایپ ده انگشتی برای تقویت مهارت تایپ سریع به منظور کدنویسی.
- کسب بج‌های مختلف از وب‌سایت Stack Overflow برای تقویت مهارت‌های پرسش و پاسخ و آشنایی با جامعه‌ی برنامه نویسان.
- ساخت پروژه‌های مرتبط به مطالب آموخته شده به منظور تمرین کدنویسی.
- انجام مراحل مشخص شده در سایت‌های به‌خصوص به منظور تمرین برنامه نویسی.
- مطالعه منابع مربوط به Git و GitHub برای مدیریت پروژه‌های کدنویسی.
- ارائه آنلاین مفاهیم یادگرفته‌شده به عنوان تمرینی برای مهارت‌های ارائه.



### ۳. کارگاه‌های منتورشیپ در CS Internship

در برنامه CS Internship برای شما دوره‌ی فراگیری مهارت‌های نرم (Soft Skills) فراهم شده. این آموزش‌ها در قالب دو دوره زیر ارائه می‌شوند:

**1. کارگاه‌های ارتباطی (Communication Workshops):** این کارگاه‌ها به تقویت مهارت‌های ارتباطی، تعامل مؤثر با دیگران، و ارتقای توانایی برقراری ارتباط حرفه‌ای تمرکز دارند.

**2. کارگاه‌های مربی‌گری (Coaching Workshops):** این کارگاه‌ها شامل آموزش اصول مربی‌گری، ارائه بازخورد سازنده، و مهارت‌های راهنمایی و آموزش در محیط حرفه‌ای است.

## ساختار ویدئو‌های کاگاه‌ها و نحوه ارائه‌ی آنها
- در اکثر استپ‌ها (به‌جز چند استپ پایانی)، در بخش Mentors Training لینک دو ویدئوی مرتبط با این کارگاه‌ها قرار دارد.
- این ویدئوها جلسات ضبط‌شده‌ای هستند که توسط آقای صادقی در محیط زوم برگزار شده و اکنون به صورت ضبط‌شده در دسترس هستند.
- ویدیوها در سه پرسپکتیو مختلف ضبط شده‌اند:
  - **نمای کامل اعضای حاضر در جلسه**
  - **نمای سخنران در جلسه**
  - **نمای سخنران با نمایش صفحه (Screen Sharing)**
    تنها یکی از این پرسپکتیوها از طریق لینکی که در هر استپ وجود دارد قابل مشاهده است. با این حال، برای دسترسی به تمامی پرسپکتیوها، اینترن‌ها می‌توانند از پوشه‌های فیلم‌های کارگاه‌های موجود در گوگل درایو که بهش دسترسی دارند استفاده کنند.

## دسترسی به ویدئوهای گوگل درایو
   در گوگل درایو دو پوشه با عناوین زیر در دسترس خواهد بود:

1. دوره‌های آموزشی کارآموزمنتوری: شامل ۸ پوشه مجزا برای ۸ کارگاه مهارت‌های ارتباطی میباشد. در هر پوشه میتوانید دسترسی به پرسپکتیوهای مختلف هر جلسه داشته باشید.
2. دوره‌های آموزشی دستیارمنتوری: شامل ۱۲ پوشه مجزا برای ۱۲ کارگاه مهارت‌های مربیگری میباشد. در هر پوشه میتوانید دسترسی به پرسپکتیوهای مختلف هر جلسه داشته باشید.


## نحوه دسترسی
1. **درخواست دسترسی:** اینترن بعد از ورود به برنامه باید آدرس جیمیل خود را به کوردینیتور اعلام کرده و دسترسی به ویدئوهای کارگاه‌های ارتباطی را درخواست کند.
2. **دریافت ویدئوهای مربی‌گری:** پس از اتمام کارگاه‌های مهارت‌های ارتباطی، اینترن نیاز است دوباره از کوردینیتور خود دسترسی به ۱۲ ویدئوی کارگاه مربی‌گری را درخواست کند.


# مراحل پیشبرد کارهای کارگاه‌ها
برای هر ویدئو، مراحل زیر طی می‌شود:

1. **تماشای ویدیو:** انتخاب پرسپکتیو دلخواه و مشاهده ویدیو.
2. **تهیه گزارش:** نوشتن مشاهدات و موضوعات باز شده براتون در گزارشی مطابق با تمپلیت راهنما. در فایل تمپلیت توضیحات نحوه‌ی نوشتن گزارش آمده است. (توجه کنید این توضیحات جنبه‌ی پیشنهاد دارند و لازم نیست حتما به این سوالاتی که در تمپلیت اشاره شده پاسخ داده شود.)
3. **ارسال گزارش:** گزارش باید در گروه CS Internship - Coordination در تاپیک Reports برای کوردینیتور فرستاده شود
4. **تنظیم جلسه:** نیاز است برای گزارشتون جلسه‌ی کارگاهی برای خودتون هماهنگ کنید. برای راهنمایی نحوه‌ی هماهنگی این جلسه میتوانید داکیومنت را مطالعه کنید.
5. **شرکت در جلسه‌ی هماهنگ شده:** در جلسه‌ی هماهنگ شده شرکت میکنید. در این جلسه دو منتور و اینترن‌هایی که ویدئوی هم گروه با شما رو دیده‌اند حاضر هستند. در جلسه اگر سوالی یا ابهامی راجب موضوعات مطرح شده در ویدئو داشته باشین میتونین از منتورها بپرسین. هدف این جلسات پرسش از شما نسبت به موضوعات گفته شده در ویدئو نیست. فقط محیطی برای گفتگو با منتورها راجب مفاهیم گفته شده در ویدئو میباشد. جلسات کارگاه‌ها در چند روز هفته برگزار میشوند و زمان هر جلسه حداکثر نیم ساعت میباشد. وابسته به سوالات و گفتگوی صورت گرفته در جلسه این زمان میتونه متفاوت باشه ولی حداکثر زمان هماهنگ شده برای هر جلسه نیم ساعت میباشد. درصورتی که درباب موضوعی نیاز به گفتگوی مفصل تر داشتین، میتونین در گروه CS Internship - Coordination درخواستتون رو مطرح کنید که درصورت امکان منتوری با شما جلسه برگزار کند.



# حالت استثنا

برای تسریع در پیشبرد فرآیند منتورشیپ، اینترن‌ها می‌توانند از **حالت استثنا** استفاده کنند. در صورتی که اینترنی قصد استفاده از حالت استثنا را داشته باشد، لازم است مراحل زیر را طی کند:

1. گزارش مربوط به **ویدئوی اول** خود را در گروه **CS Internship - Coordination** ارسال کند.  
2. به کوردینیتور اطلاع دهد که قصد استفاده از حالت استثنا را دارد.  

## فرآیند تأیید
- **کوردینیتور** گزارش اینترن را برای منتورها ارسال می‌کند.  
- منتورها پس از بررسی گزارش، نظر خود را اعلام می‌کنند:  
  - **اگر گزارش مناسب باشد:** منتورها به کوردینیتور اطلاع می‌دهند که اینترن می‌تواند از حالت استثنا استفاده کند.  
  - **اگر گزارش مناسب نباشد:** منتورها به کوردینیتور اطلاع می‌دهند که اینترن نمی‌تواند از حالت استثنا استفاده کند.  

## اطلاع‌رسانی به اینترن
- **در صورت تأیید:** کوردینیتور در گروه **CS Internship - Coordination** به اینترن اطلاع می‌دهد که می‌تواند از حالت استثنا استفاده کند.  
- **در صورت رد:** کوردینیتور به اینترن اطلاع می‌دهد که امکان استفاده از حالت استثنا وجود ندارد و باید برای هر گزارش یک جلسه جداگانه هماهنگ کند.  

## شرایط استفاده از حالت استثنا
- پس از تأیید منتورها، اینترن می‌تواند:
  - ویدئوی بعدی را مشاهده کند.  
  - گزارش مربوط به آن را تهیه نماید.  
  - برای هر دو گزارش (ویدئوی اول و ویدئوی بعدی) تنها در یک جلسه شرکت کند.  

**توجه مهم:**  
- برای **ویدئوی اول** امکان استفاده از حالت استثنا وجود ندارد.  
- اینترن موظف است حتماً برای ویدئوی اول در یک جلسه کارگاه جداگانه شرکت کند. این جلسه به منظور آشنایی با ساختار و محیط جلسات طراحی شده و شرکت در آن الزامی است.
- گذراندن پروسه‌ی کارگاه‌های منتورشیپ ممکن است زمان‌بر باشند. بنابراین، توصیه می‌شود اینترن برنامه‌ای منظم برای استپ‌ها تنظیم کند، به این معنا که از شروع ددلاین استپ کارهای کارگاه های منتوریگ رو به فکر باشن.




### ۴. نحوه تعهد دادن (تعیین ددلاین)

اینترن پس از ورود به استپ جدید پس از دریافت متن استپ جدید از کوردینیتور خود، میبایست محتوای استپ جدید را مطالعه کند و در مدت ۲۴ ساعت ددلاین استپ جدید خود را مشخص کند و در گروه CS Internship - Coordination در تاپیک Reports ددلاین خود را بفرستد. 
توجه داشته باشین در پیام تعهد ددلاین استپ، نیاز هست اطلاعات زیر را داشته باشد:
   - هشتگ #تعهد
   - نام کامل
   - تاریخ ددلاین
   - هشتگ نام دوره و شماره استپ
   - آیدی تلگرام کوردینیتور برای اطلاع‌رسانی

در صورتی که بعد از تعیین ددلاین اولیه متوجه شدید که تاریخ مناسبی برای ددلاین استپ خود انتخاب نکرده‌اید، می‌توانید ددلاین استپ خود را تمدید کنید. برای تمدید، مشابه ساختار پیام تعهد اولیه عمل کرده و در متن پیام ذکر کنید که این یک تمدید تعهد است.

وقتی تعهدی میدهید یا ددلاینتون را تمدید میکنید، تاریخ این موارد در پروفایل شخصیتون ثبت میشه. درصورتی که تعداد تمدید ددلاینتون زیاد باشه به این معنا میباشد که همون اول استپ نتونسته بودین ددلاین اولیه‌ی خوبی برای پیشبرد کارهاتون در استپ مشخص بکنید.

برای مشاهده مثال‌های پیام تعهد، می‌توانید در گروه CS Internship - Coordination در تاپیک Reports با جستجوی هشتگ #تعهد نمونه پیام‌های دیگر اینترن‌ها را ببینید.


## پروفایل اینترن

پس از ورود هر اینترن به برنامه، یک پروفایل شخصی برای او توسط کوردینیتور از تمپلیت مشخص ساخته می‌شود. این پروفایل شامل اطلاعات زیر است:
- **تعهد ورود به برنامه**: تاریخ و متن تعهد اولیه ورود به برنامه
- **حساب‌های کاربری در شبکه‌های اجتماعی**: لینک پروفایل‌ها در پلتفرم‌های مرتبط با برنامه (مانند Gmail، Outlook، GitHub، Stackoverflow و ...)
- **پیشرفت استپ‌ها**: تاریخ تکمیل موارد استپ‌ها، شامل آیتم‌ها، تسک‌ها و ویدیوهای کارگاه‌ها
- **نوت‌هایی که اعضای برنامه بر اساس حضور اینترن در برنامه در پروفایل او ثبت کرده‌اند**: مواردی مانند زمان ارسال گزارش هفتگی، فیدبک درباره عملکرد فنی، توضیحات مربوط به مسائل و شرایط پیش‌آمده برای اینترن و ... در پروفایل اینترن‌ها ثبت میشود.

این پروفایل به‌عنوان مرجع ارزیابی عملکرد اینترن در طول برنامه عمل می‌کند و معیاری برای سنجش آمادگی او جهت ورود به مرحله کارآموزی عملی است. شرکت‌هایی که با برنامه CS Internship برای دوره کارآموزی عملی همکاری می‌کنند، دسترسی به پروفایل اینترن‌هایی که آماده شروع دوره کارآموزی عملی هستند خواهند داشت. این شرکت‌ها بر اساس عملکرد و توضیحات موجود در پروفایل، تصمیم می‌گیرند که آیا تمایل دارند با این اینترن برای کارآموزی عملی همکاری کنند یا نه.



## گزارش‌های هفتگی

گزارش هفتگی ابزاری کلیدی برای پیگیری پیشرفت اینترن‌ها در استپ های برنامه است. این گزارش‌ها نشان‌دهنده میزان فعالیت‌های انجام‌شده هستند و به منتورها امکان می‌دهند تا عملکرد هر اینترن را بررسی و در پروفایلشون ثبت کنند.

### ساختار گزارش فعالیت
گزارش شامل بخش‌های زیر است:
- مشخصات کلی: نام اینترن، شماره استپ، شماره گزارش و تاریخ ارسال گزارش.
- جزئیات فعالیت: لینک پست‌های مربوط به Stody Itemها و Taskها در شبکه‌های اجتماعی مانند Telegram - Linkedin - Twitter(X) (ترجیحاً به ترتیب ذکر شده تا کوردینیتور به راحتی پروفایل شما را آپدیت کند). همچنین، تاریخ ارسال هر پست و توضیحی در مورد اینکه هر پست مربوط به کدام تسک و استادی آیتم است.
- جزئیات جلسه‌ها: جلسه‌هایی که در بازه گزارش برای خودتان تنظیم کرده‌اید یا در آن‌ها شرکت کرده‌اید.
- ارزیابی عملکرد: امتیازدهی به خودتان (به‌صورت درصد از ۱۰۰)، که توسط خود اینترن تعیین می‌شود، به همراه میزان ساعات فعالیت در طول بازه گزارش.
- توضیحات تکمیلی: می‌توانید فعالیت‌های غیر از ارسال پست‌ها را به‌صورت متنی اضافه کنید. این بخش اختیاری است.

ساختن تمپلیت گزارش فعالیت به خلاقیت خود اینترن بستگی دارد. شما می‌توانید در گروه CS Internship - Coordination، بخش Reports، گزارش‌های دیگر اینترن‌ها را مشاهده کرده و از آن‌ها ایده بگیرید. توجه داشته باشید که تمپلیت گزارش شما باید شامل موارد بالا باشد، اما نحوه ساختاردهی آن به شما بستگی دارد.

###نکات تکمیلی:
- هنگام ارسال گزارش در گروه CS Internship - Coordination، بخش Reports، لازم است آیدی کوردینیتور خود را نیز در متن گزارش ذکر کنید تا کوردینیتور متوجه شود.
- زمانی که مجموع ساعات فعالیت شما به ۲۵ ساعت برسد، باید گزارش خود را در گروه ارسال کنید.
- برای استپ صفر که فعالیت فنی اینترن‌ها هنوز آغاز نشده است، نیازی به ارسال گزارش در گروه پس از رسیدن به ۲۵ ساعت نیست. شما می‌توانید گزارش فعالیت خود را به‌صورت هفتگی برای کوردینیتور ارسال کنید.
- اگر در یک بازه زمانی ۲۵ ساعت فعالیت داشته‌اید، می‌توانید گزارش خود را در گروه ارسال کنید و با ارسال گزارش، جلسه فنی با منتور فنی هماهنگ کنید. این جلسات هر هفته توسط منتورهای فنی برگزار می‌شوند. به عبارت دیگر، اگر هر هفته ۲۵ ساعت فعالیت داشته باشید و گزارش‌های خود را ارسال کنید، می‌توانید از جلسات فنی هفتگی بهره‌مند شوید.
- اگر در هفته‌ای گزارشی برای کوردینیتور ارسال نکنید، در پروفایل شما نوتی ثبت می‌شود که نشان‌دهنده عدم دریافت گزارش از طرف شما است.
- میزان فعالیت فنی شما در هفته به خودتان بستگی دارد. هرچقدر فعال‌تر باشید، می‌توانید از مزایای بیشتری در برنامه استفاده کنید و برنامه نیز منابع بیشتری در اختارتان قرار میدهد.


## ارائه آنلاین

ارائه آنلاین یکی از مهم‌ترین بخش‌های هر استپ (به‌جز استپ صفر زیرا استپ صفر تسک ارائه آنلاین ندارد) است که هدف آن ارزیابی مهارت‌های فنی فراگرفته‌شده و سنجش توانایی اینترن در انتقال مفاهیم آموخته‌شده به دیگران است.
### مراحل هماهنگی ارائه آنلاین
برای هماهنگ کردن ارائه آنلاین، مراحل زیر طی میشود:
1. **اعلام زمان پیشنهادی**: اینترن باید ۷ روز قبل از ددلاین، روز و بازه زمانی پیشنهادی خود (نهایت ۵ ساعت) را برای برگزاری ارائه به کوردینیتور خود در گروه CS Internship - Coordination در تاپیک General اعلام کند تا کوردینیتور کارهای هماهنگی ارائه‌ی اینترن را آغاز کند. این کارهای هماهنگی به معنی این هست که کوردینیتور در گروه منتورها ساعت نهایی ارائه رو با منتور ها هماهنگ میکند و بعد از نهایی شدن، در گروه CS Internship - Coordination در تاپیک General به اینترن اطلاع رسانی میکند. سپس در روز و ساعت ارائه منتور هایی که کوردینیتور باهاشون هماهنگ شده در ارائه ی زنده ی اینترن شرکت میکنند و بعد از تموم شدن ارائه‌، به اینترن فیدبک میدهند. برای دیدن مثال این پروسه ی هماهنگی میتونین در گروه CS Internship - Coordination مثال هاشو ببینین.

1. **اعلام زمان پیشنهادی**: اینترن باید ۷ روز قبل از ددلاین، زمان و بازه زمانی پیشنهادی خود را برای برگزاری ارائه به کوردینیتور اعلام کند. این بازه زمانی نباید بیشتر از ۵ ساعت باشد.
زمان پیشنهادی باید در گروه CS Internship - Coordination، بخش General ارسال شود. اینترن باید به‌طور دقیق روز و ساعت موردنظر خود را مشخص کند.

2. **هماهنگی با منتورها**: پس از دریافت زمان پیشنهادی، کوردینیتور با منتورها در گروه منتورها هماهنگی لازم را برای تایید و نهایی کردن زمان ارائه انجام می‌دهد.
پس از تایید، کوردینیتور در گروه CS Internship - Coordination، بخش General به اینترن اطلاع می‌دهد که زمان نهایی برگزاری ارائه مشخص شده است.

3. **برگزاری ارائه آنلاین**: در روز و ساعت تعیین‌شده، منتورهایی که کوردینیتور با آن‌ها هماهنگ کرده است در ارائه آنلاین شرکت خواهند کرد. اینترن باید ارائه خود را در آن زمان برگزار کند.
پس از پایان ارائه، منتورها فیدبک‌های خود را به اینترن خواهند داد.

### شرایط برگزاری ارائه
برای برگزاری یک ارائه آنلاین موفق و مطابق با استانداردهای برنامه، رعایت شرایط زیر الزامی است:

- تمامی استادی آیتم‌ها باید مطالعه شده باشند.
- تمامی تسک‌ها انجام شده باشند.
برای هر تسک یا استادی آیتم، باید حداقل یک پست در هر سه شبکه اجتماعی Telegram، Twitter و LinkedIn منتشر شده باشد.
اینترن باید در تمامی ویدئوهای کارگاه‌های منتورشیپ مربوط به استپ شرکت کرده باشد.

پس از برگزاری ارائه آنلاین، اینترن باید پست تسک مربوط به ارائه آنلاین را در شبکه‌های اجتماعی منتشر کند. با به اتمام رساندن ارائه‌ی استپ و انتشار پست ارائه، پرونده‌ی استپ اینترن بسته میشود و میتواند وارد استپ بعد دوره‌ی خود بشود. 

## استپ صفر

استپ صفر در برنامه CS Internship به عنوان گام ابتدایی و اساسی برای آماده‌سازی محیط کار و ایجاد ارتباطات اولیه بین اینترن‌ها و اعضای برنامه طراحی شده است. این استپ به‌عنوان یک گام مشترک برای اینترن‌های همه دوره مختلف تحت عنوان **"Ice-Breaking Step"** شناخته می‌شود. هدف این مرحله، آشنایی اولیه اینترن‌ها با برنامه و تسهیل تعاملات اجتماعی میان اعضای مختلف است. در این بخش میخواهیم یکبار مراحل و کارهایی که در استپ صفر لازم هست انجام بدین را دوره کنیم.

### فعالیت‌های مورد نیاز در استپ صفر

در این استپ، اینترن‌ها باید مراحل زیر را طی کنند:

1. **ایجاد حساب‌های کاربری در شبکه‌های اجتماعی**  
   اینترن‌ها باید در صورتی که حساب کاربری در شبکه‌های اجتماعی **لینکدین** و **توییتر** ندارند، آن‌ها را ایجاد کرده و در هر سه شبکه اجتماعی (Telegram، LinkedIn، Twitter) پست‌هایی مربوط به خود منتشر کنند.  
   در این پست‌ها، اینترن‌ها میتوانند توضیح دهند که این شبکه‌های اجتماعی به‌عنوان ابزارهای ارتباطی با اعضای برنامه استفاده خواهند شد و میتوانند اعلام کنند که قصد دارند فعالیت‌های خود در برنامه CS Internhisp را از طریق این پلتفرم‌ها به اشتراک بگذارند.  

2. **برگزاری جلسه گفتگو با اعضای برنامه**  
   اینترن باید جلسه‌ای با اینترن‌های دوره خود و دستیاران فنی برنامه و کوردینیتور خود تحت عنوان "برگزاری جلسه گفتگو با اعضای برنامه" ترتیب دهد.  
   لیست اعضای برنامه در پیام‌های پین شده گروه **CS Internship - Coordination** در تاپیک **General** موجود است و به‌طور مداوم به‌روزرسانی می‌شود.  
   در این جلسه، اینترن لازم است خود را معرفی کرده و از طرف مقابل بخواهد که خودش را معرفی کند. سپس، در مورد پیشینه فنی و غیر فنی فرد موردنظر اطلاعات به دست آورد و از او بخواهد تا در زمینه‌های خاصی که می‌تواند در آینده از او راهنمایی بگیرد، اطلاعات بدهد. این فعالیت به آشنایی اینترن‌ها با اعضای برنامه و ایجاد ارتباطات مؤثر با محیط و افراد برنامه کمک خواهد کرد.

3. **انتشار پست‌های مربوط به مصاحبه‌ها**  
   پس از هر مصاحبه، اینترن باید یک پست در گروه کلاب تلگرام دوره خود با هشتگ **#معرفی** ارسال کند.  
   در این پست، اینترن باید فردی که با او صحبت کرده را به‌طور مختصر معرفی کند. همچنین باید در قالب یک پست در **توییتر** احساسات خود را از این گفتگو به اشتراک بگذارد.
   دقت کنید فقط پست‌های جلسات گفتگو لازم است در دو پلتفرم تلگرام و توییتر گذاشته شود. نیازی به انتشار در لینکدین نمیباشد. ولی باقی تسک‌ها و استادی‌ایتم‌ها نیاز است در هر سه پلتفرم حداقل یک پست گذاشته شود.

5. **تهیه گزارش فعالیت در استپ صفر**  
   اینترن نیاز است گزارشی از فعالیت‌های انجام‌شده در استپ صفر طبق استاندارد گزارش‌هایی که بالاتر گفتیم تهیه کند و به صورت هفتگی پست‌هایی که در استپ صفر منتشر کرده است را در گزارش خود ثبت کند.

6. **تماشای ویدیوهای کارگاه ارتباطات انسانی**  
   اینترن‌ها باید ویدیوهای **کارگاه ارتباطات انسانی** شماره ۱ و ۲ را مشاهده کرده و گزارش آن‌ها را در بخش **Reports** گروه **CS Internship - Coordination** ارسال کنند. توجه داشته باشید که برای هرکدام از این ویدیوها باید جلسه‌ای جداگانه تنظیم شود.

### نکات مهم در استپ صفر

- استپ صفر جزو استپ‌های فنی اینترن‌ها محسوب نمی‌شود. بنابراین، هیچ جلسه فنی برای گزارش‌های اینترن در این مرحله تنظیم نمی‌شود.
- پس از دریافت لینک استپ صفر توسط کوردینیتور در گروه CS Internship - Coordination اینترن میبایست در ۲۴ ساعت آینده متن استپ صفر را مطالعه کند و در گروه ددلاین استپ خود را اعلام کند. درصورتی که از این بازه زمانی بگذرد، اینترن شامل پنالتی میشود (برای کسب اطلاعات درمورد پنالتی‌ها، داکیومنت CSI - Process - Penalty--farsi-ir.md را مطالعه کنید). 

برای مشاهده اطلاعات بیشتر و جزئیات دقیق‌تر در مورد استپ صفر، میتوانید در پوشه‌ی دوره‌های برنامه فایل Step0.md را باز کنید و اطلاعات دقیق درباره استپ صفر خود بگیرید.


## شروع فاز کارآموزی عملی

پس از تکمیل تمامی استپ‌های مطالعاتی، اینترن وارد مرحله کارآموزی عملی می‌شود. شرایط ورود به این مرحله عبارت‌اند از:
1. تکمیل تمامی استپ‌های مطالعاتی.
2. دریافت تأییدیه از سه منتور اصلی و دو دستیارمنتور.
3. اضافه شدن به کانال CS Job Network توسط یکی از منتورها.

در کانال CS Job Network، پروفایل اینترن‌ها برای شرکت‌های مختلف نمایش داده می‌شود تا فرصت‌های شغلی مناسب پیشنهاد شوند.



## آموزش‌دهنده‌ها

پس از مطالعه این داکیومنت، اینترن باید جلسه‌ای با کوردینیتور خود هماهنگ کند. در این جلسه، اینترن می‌تواند هرگونه سوال یا ابهامی که در حین مطالعه داکیومنت برای او پیش آمده است را مطرح کند.



## واژه‌نامه

استپ (Step): واحد آموزشی مستقل در برنامه که شامل دو بخش اصلی است: استادی آیتم‌ها و تسک‌ها.

استادی آیتم (Study Item): منابع آموزشی مانند کتاب‌ها، مقالات، داکیومنت‌ها و ویدیوهای آموزشی که پایه نظری هر استپ را تشکیل می‌دهند.

تسک (Task): وظایفی که اینترن باید برای تثبیت مفاهیم مطالعه‌شده انجام دهد. این وظایف می‌توانند شامل تمرین‌های عملی، ارائه آنلاین یا فعالیت‌های مرتبط باشند.

منتور (Mentor): فردی که مسئول هدایت و راهنمایی اینترن‌ها در طول برنامه است. منتورها نقش کلیدی در ارزیابی پیشرفت و ارائه بازخورد دارند.

اینترن (Intern): فردی که در برنامه CS Internship شرکت کرده و مراحل مختلف استپ‌ها را طی می‌کند تا مهارت‌های فنی و نرم خود را توسعه دهد.

ارائه آنلاین (Online Presentation): بخشی از هر استپ (به‌جز استپ صفر) که در آن اینترن مفاهیم یادگرفته‌شده را به‌صورت آنلاین ارائه می‌دهد. این ارائه برای ارزیابی مهارت‌های فنی و انتقال دانش انجام می‌شود.

استپ صفر (Step Zero): اولین مرحله برنامه که به‌عنوان "Ice-Breaking Step" شناخته می‌شود. هدف این مرحله آشنایی با محیط برنامه و ایجاد تعامل میان اعضای تیم است.

ددلاین (Deadline): مهلت زمانی تعیین‌شده برای تکمیل تسک‌ها یا گزارش‌دهی فعالیت‌ها در هر استپ.

گزارش هفتگی (Weekly Report): ابزاری برای پیگیری پیشرفت اینترن‌ها که شامل جزئیات فعالیت‌های انجام‌شده، ارزیابی عملکرد و لینک پست‌های منتشرشده در شبکه‌های اجتماعی است.

کارگاه منتورشیپ (Mentorship Workshop): جلساتی برای تقویت مهارت‌های نرم مانند ارتباطات و مربی‌گری که در کنار فعالیت‌های فنی برگزار می‌شوند.

پروفایل اینترن (Intern Profile): پرونده‌ای شامل اطلاعات مربوط به عملکرد، پیشرفت و فعالیت‌های اینترن در طول برنامه. این پروفایل به‌عنوان مرجع ارزیابی استفاده می‌شود.

فاز مطالعاتی (Study Phase): بخش اول برنامه که بر یادگیری مفاهیم نظری و مهارت‌های پایه متمرکز است.

فاز کارآموزی عملی (Practical Internship Phase): بخش دوم برنامه که بر اجرای عملی مهارت‌های کسب‌شده در پروژه‌های واقعی تمرکز دارد.

شبکه شغلی CS (CS Job Network): کانالی که پروفایل اینترن‌ها را به شرکت‌ها معرفی کرده و فرصت‌های شغلی مناسب را پیشنهاد می‌دهد.
